|image0|

+---------------------------------------------------------------------------------------------------+
| **SPECIFICHE ATTUATIVE DEI CODICI IDENTIFICATIVI DI VERSAMENTO, RIVERSAMENTO E RENDICONTAZIONE**  |
|                                                                                                   |
|                                                                                                   |
| *Allegato A alle "Linee guida per l'effettuazione dei pagamenti elettronici a favore delle*       |
| *pubbliche amministrazioni e dei gestori di pubblici servizi"*                                    |
|                                                                                                   |
|                                                                                                   |
| **Versione 1.3.1 - gennaio 2018**                                                                 |
+---------------------------------------------------------------------------------------------------+

.. _ciclo-di-vita-del-pagamento:

Ciclo di vita del pagamento
===========================

Nell’ambito delle relazioni tra utilizzatore finale ed enti creditori,
la necessità di effettuare pagamenti a favore di questi ultimi è sempre
associata a procedimenti amministrativi che prevedono il rispetto di
regole per il loro corretto svolgimento quali, ad esempio, la verifica
di alcuni prerequisiti. Tali procedimenti danno infine luogo ad un
pagamento che si articola sulla falsariga rappresentata in Figura 1, che
definiamo “Ciclo di vita” del pagamento.

In questa descrizione del “Ciclo di vita” del pagamento l'ordine delle
fasi è indicativo e può variare a seconda dello scenario e della
tipologia di servizio al quale si riferisce il pagamento stesso.

|image8|

**Figura 1 - Ciclo di vita del pagamento**

L’esigenza del pagamento può nascere sulla base di un bisogno
dell’utilizzatore finale che necessita, ad esempio, di un servizio da
parte dell’ente ovvero quando quest’ultimo deve richiedere
all’utilizzatore finale l’estinzione di un debito creatosi nei suoi
confronti: ad esempio il pagamento di una multa o di un’ammenda.

Questa esigenza si concretizza attraverso la generazione di un insieme
di informazioni che l’Ente Creditore deve memorizzare in appositi
archivi per la successiva fase di riconciliazione e che permettono
l’effettuazione del pagamento stesso.

Una volta completata la fase di esecuzione del pagamento - attraverso le
procedure messe a disposizione dagli enti creditori o dai prestatori di
servizi di pagamento – si procede al regolamento contabile
dell’operazione tra i prestatori di servizi di pagamento, con modalità
diverse a seconda dello strumento di pagamento attraverso il quale viene
effettuato il versamento stesso, che determina anche le modalità di
riversamento presso il PSP dell’Ente Creditore.

Il ciclo di vita del pagamento si conclude con la riconciliazione dello
stesso presso l’Ente Creditore e con l’eventuale generazione della
quietanza da consegnare all’utilizzatore finale.

Tutto ciò premesso, il presente documento di Specifiche attuative ha lo
scopo di precisare in modo puntuale le attività che le pubbliche
amministrazioni, i gestori di pubblici servizi ed i prestatori di
servizi di pagamento devono mettere in atto per consentire
l’effettuazione dei pagamenti elettronici da parte degli utilizzatori
finali.

In particolare, nella **Sezione I** sono definite: le attività legate
alla fase di generazione del pagamento, unitamente alle specifiche dei
codici da utilizzare per il versamento, ed il loro utilizzo nelle
transazioni interbancarie. Nella **Sezione II** sono descritte: le
modalità e le informazioni da utilizzare per la fase di regolamento
contabile e riversamento dei fondi, nonché le modalità con le quali
effettuare la riconciliazione dei pagamenti presso gli enti creditori.


.. |image0| image:: media/image1.png
   :width: 4.05in
   :height: 0.89306in
.. |image8| image:: media/image8.png
   :width: 0.7874in
   :height: 0.24059in
